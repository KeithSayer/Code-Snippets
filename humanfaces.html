у монстрів людські обличчя<br>
у них немає ікл чи клешень<br>
хутра тварин чи вертикальних зіниць<br>
ба гірше – у них такі самі як в нас,<br>
у грудях їхніх чути відгомін глибокої крові криниць<br>
 <br>
такої ж червоної<br>
та швидкої<br>
лиш холодної,<br>
застиглою у венах навік<br>
 <br>
бо не здригнеться й клітина<br> 
їхнього тіла <br>
вчинивши безчестя,<br>
скоїв злочин простий чоловік<br>
 <br>
та не варто боятися<br> 
вони ж є нещасні насправді<br>
заковані в ревній ненависті<br>
аж киплять у сліпій заздрості<br>
 <br>
ніколи в них душі не було,<br>
вони й не знатимуть до кінця<br>
що значить людиною бути <br>
людиною живою, вільною, як з балади Співця<br>
 <br>
лиш щелепа чудовиськ наклацує такт:<br>
не змити крови людської<br>
з грішних рук ніяк<br>
й лишень<br>
у роті чути незабутній смак<br>
землі пречорної<br>
соняшниковий злак,<br>
що проросте із черепа кошмарних вурдалак<br>
 <br>
у монстрів є людські обличчя<br>
з м’якої плоті їх тіла,<br>
тому й не треба нам тих куль сріблистих<br>
аби запхати їх до пекла грат.
